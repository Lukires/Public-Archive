\documentclass[10pt]{article}
\usepackage[utf8]{inputenc}
\usepackage{revy}

\title{Operatørsketch}
\author{\tt Lehd \& Marvin}
\version{0.9}
\parindent0pt
\parskip 1ex minus 1ex
\flushsingsright

\begin{document}
\maketitle

\begin{sketch}

\begin{roles}
  \role{En bruger} ~
  \role{En operatør} ~
\end{roles}

\begin{props}
  \prop{~} To telefoner/(-rør?), to stole, et playboy, en bog: "Turing for
           turister", evt. computer(/papkasse med ledning).
\end{props}

\scene{De to personer sidder i hver sin side af scenen med hver sin telefon. 
Brugeren sidder ved en computer. I starten kun lys på operatøren.}

\says{Operatør}(Sidder savlende og "læser" playboy. Han taber pludselig magasinet
og bogen "Turing for Turister" kommer til syne. Han rødmer og forsøger at skjule 
bogen bag bladet. Telefonen ringer. Han tager den.)
Hallo! Det er operatørvagten!
(lys på bruger)
\says{Bruger}Goddag, min maskine virker ikke\ldots
\says{Operatør}Aha, hvad er det for en maskine?
\says{Bruger}En computer. Hvad troede du, det var? Et strygejern? En egernblender?
Hvorfor tror du, jeg ringer til dig? På grund af din charmerende personlighed?
\says{Operatør}Nåja, jeg tænkte jo mere på, hvilken slags\ldots
\says{Bruger}Hør, er du dum eller hvad? En med skærm og tastatur, selvfølgelig!
\says{Operatør}Undskyld. Jeg formulerede mig vist lidt uheldigt. Jeg mente: Hvem
har lavet den?
\says{Bruger}En eller anden taiwaneser, velsagtens. Jeg er sgudda ligeglad. Vil du 
ha' hans navn og adresse?
\says{Operatør}Det var nu mere mærket, jeg var interesseret i. Hvem har fabrikeret
den, hvilken fabrik kommer den fra, hvilken TYPE er det?
\says{Bruger}Hvorfor sagde du ikke bare det med det samme? Tror du jeg er synsk, 
narhoved'!
\act{Øjebliks pause}
\says{Operatør}Undskyld, øh, jeg fik vist ikke fat i det?
\says{Bruger}Du får vist i det hele taget ikke fat i særligt meget! Jeg har ikke
sagt det endnu. Det er en High Solution Screen 10-24-ex-76-8. Sikke et tåbeligt
navn!
\says{Operatør}Øh, jeg har også brug for det navn, der står på selve computeren.
\says{Bruger}Hør, er det dig eller mig, der får penge for det her? (Roder lidt med 
maskinen og "finder" det på bagsiden.) Det er en (Dansk udtale on)Danger 220 V
(Dansk udtale stadig on).
\says{Operatør}Øh, æh, det mærke har jeg vist ikke lige hørt om\ldots
\says{Bruger}Er du sikker på, at du ikke burde holde dig til strygejern alligevel?
Nå, men der står osse Intel 804-8-6d-kryds-4.
\says{Operatør}Åh, Jamen hvad er så problemet?
\says{Bruger}Du kan jo bare høre efter! Jeg tænder harddisken som normalt\ldots
\says{Operatør}[sukkende] Ja?
\says{Bruger}Så bladrer indholdsfortegnelsen hen over skærmen - og så kommer 
Windoze. Så tænder jeg for Wørt Perfækt seks-punktum-nul og vil hente et billede
af mig selv ind i skærmen.
\says{Operatør}Ja, det lyder jo forholdsvist fint. Hvad er det helt nøjagtigt, der
ikke virker?
\says{Bruger}Det kan jeg jo ikke sige, når du bliver ved med at afbryde mig hele 
tiden, din latterlige\ldots person! Den er alt for langsom. Jeg skal vente i flere 
århundreder. Den er næsten lige så langsom som dig. Jeg har ikke tid til at høre 
mere af dit bavl. Kan du ikke bare sige, hvad jeg skal gøre? Og helst i år, din 
runde rubin!
\says{Operatør}Hmmm. OK. Nu skal du høre. Der er et meget specielt trick, som kun 
fagfolk kender. Du skal bruge en (langsom tale on)god, skarp kniv.(langsom tale off)
\says{Bruger}(Sarkastisk)Uh, svært ord, hvad?
\says{Operatør}Grrr. Du skal have fat i netkablet. Det er det, der sidder i 
stikkontakten. Tror du godt, du kan finde det?
\says{Bruger}Ja, jeg er jo ikke lige så dum som dig, vel?
\says{Operatør}OK. Det er vigtigt, at du ikke fortæller om det her til andre. Først
slukker du kontakten.
\says{Bruger}Ja\ldots
\says{Operatør}Så skærer du ledningen over og skraber plastikken af. Så holder du
en leder i hver hånd. Sørg for god kontakt med kobberet. Er du klar?
\says{Bruger}Jeg er mere klar end du nogensinde har været!
\says{Operatør}Tænd nu forsigtigt for kontakten. Du kan jo bruge foden\ldots
\says{Bruger}Arrrgh! \act{Lyset blinker lyn-agtigt} Game over!
\act{Lys kun på operatør}
\says{Operatør}Ja, ja. Han skulle vist aldrig have købt en danger 220 V.
\act{Tæppe}

\end{sketch}

\end{document}
% Local Variables: 
% mode: latex
% TeX-master: t
% TeX-master: t
% End: 

